---

title: 3.8.- Frameworks i microframeworks CSS
layout: default
parent: 3.- CSS
nav_order: 80
has_children: true

---



# Frameworks i microframeworks CSS


Abans d’entrar en frameworks CSS com **Picnic** o **Bootstrap**, hem de tindre clara una idea fonamental: **un framework no és el mateix que una llibreria**. Esta diferència ens ajudarà a entendre per què existixen estes eines i quin paper juguen dins d’un projecte web.

Una **llibreria** és una ajuda puntual que utilitzem quan la necessitem. Ens permet resoldre una tasca concreta, però **no condiciona l’estructura del projecte ni la manera de treballar**. En canvi, un **framework** ens proporciona una base i una forma d’organitzar el codi. Quan treballem amb un framework, **ens adaptem a les seues regles i convencions**.

En el cas del CSS, un **framework CSS** ens oferix estils, classes i sistemes de maquetació ja preparats. Això ens permet treballar més ràpid i de manera coherent, sobretot quan els projectes creixen. Entendre esta idea des del principi és clau per saber per què té sentit utilitzar microframeworks com Picnic o frameworks complets com Bootstrap.

---
### Per què apareixen els frameworks CSS

Quan comencem amb **CSS pur**, aprenem a:

* definir colors
* gestionar marges i espais
* treballar amb **Flexbox** o **Grid**
* adaptar el disseny a diferents pantalles

A mesura que els projectes creixen, ens adonem que:

* repetim moltes regles
* tornem a escriure els mateixos estils
* dediquem molt de temps a maquetació bàsica

Els **frameworks CSS** apareixen per a resoldre este problema.

Un framework CSS és:

* un conjunt de **fulls d’estil ja preparats**
* amb **classes reutilitzables**
* que ens permeten treballar més ràpid i de manera consistent

Hem de tindre clar que:

* un framework **no fa res nou**
* simplement **organitza i reutilitza CSS**

---

### Microframeworks vs frameworks complets

No tots els frameworks CSS són iguals.
Podem diferenciar dos grans grups.

### Microframeworks CSS

Els microframeworks:

* són molt lleugers
* tenen poques classes
* no amaguen el funcionament del CSS
* són ideals per a aprendre

S’utilitzen quan:

* el projecte és senzill
* volem entendre què fa cada classe
* prioritzem claredat i control

---

### Frameworks CSS complets

Els frameworks complets:

* tenen moltes classes
* inclouen sistemes de grid avançats
* ofereixen components ja dissenyats
* estan pensats per a projectes grans

S’utilitzen quan:

* el projecte és més complex
* cal fer interfícies ràpidament
* es treballa en equips

---

### Exemple genèric de la diferència

Amb CSS pur:

```css
.boto {
  padding: 10px 16px;
  background-color: blue;
  color: white;
  border-radius: 4px;
}
```

```html
<button class="boto">Enviar</button>
```

Amb un framework:

```html
<button class="btn btn-primary">Enviar</button>
```

La idea clau és:

> el framework ja ha escrit el CSS per nosaltres

---

### Picnic CSS


**Picnic CSS** és un **microframework CSS**.

Això vol dir que:

* és molt lleuger
* té poques classes
* és fàcil de llegir
* no incorpora JavaScript

Picnic està pensat per a:

* pàgines senzilles
* projectes educatius
* entendre com funcionen els frameworks


Exemple:

```html
<button class="button">Enviar</button>
```

La classe és clara, intuïtiva i fàcil de recordar.

---

### Alternatives a Picnic CSS

Altres microframeworks CSS són:

* Milligram
* Simple.css
* MVP.css
* Sakura CSS
* Pure.css

Tots ells comparteixen:

* lleugeresa
* simplicitat
* enfocament didàctic o minimalista

---

## Bootstrap

**Bootstrap** és un **framework CSS complet**.

Està pensat per a:

* projectes professionals
* interfícies grans
* dissenys responsive complexos

Bootstrap ofereix:

* un sistema de grid molt potent
* molts components ja fets
* una estructura coherent i reutilitzable

---

## Utilitat pràctica de Bootstrap

Bootstrap és especialment útil quan:

* cal fer una web ràpidament
* el disseny ha de ser responsive
* es treballa en equip
* el projecte ha de créixer

Amb Bootstrap podem:

* crear layouts adaptables sense escriure media queries
* usar components com botons, formularis, targetes o menús
* mantindre coherència visual en tot el projecte

Exemple genèric:

```html
<div class="container">
  <div class="row">
    <div class="col-12 col-md-6">
      Contingut
    </div>
  </div>
</div>
```

---

Bootstrap és una bona opció perquè:

* està molt provat
* té una documentació excel·lent
* resol problemes habituals de disseny
* estalvia molt de temps

A més:

* està basat en estàndards web
* utilitza Flexbox
* s’actualitza constantment

---

### S’utilitza Bootstrap actualment?

Sí, Bootstrap **continua utilitzant-se hui en dia**.

Especialment en:

* panells d’administració
* projectes corporatius
* aplicacions internes
* prototips ràpids

Tot i això, hem de saber que:

* no és l’única opció
* no sempre és la millor
* depén del projecte

---

### Alternatives a Bootstrap

Algunes alternatives a Bootstrap són:

* Bulma
* Tailwind CSS
* Foundation
* Materialize

Cada una té:

* una filosofia diferent
* avantatges i inconvenients
* usos concrets

---

## En resum



* CSS pur ens dona la base
* els microframeworks ens ajuden a entendre
* els frameworks complets ens ajuden a produir

No es tracta de triar “el millor”, sinó **el més adequat per a cada projecte**.

---





